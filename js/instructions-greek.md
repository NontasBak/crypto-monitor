Στόχος της εργασίας είναι να υλοποιήσουμε ένα σύστημα που θα λαμβάνει ασύγχρονα τη πληροφορία συναλλαγών για τα σύμβολα 

BTC-USDT, ADA-USDT, ETH-USDT, DOGE-USDT, XRP-USDT, SOL-USDT, LTC-USDT, BNB-USDT

από το OKX Websocket public channel wss://ws.okx.com:8443/ws/v5/public. 

1. Θα καταγράφει συναλλαγές σε αρχεία (διαφορετικά για κάθε σύμβολο) τη στιγμή που λαμβάνει τη πληροφορία.
2. Κάθε λεπτό, στο λεπτό, θα υπολογίζει για κάθε σύμβολο τον κινούμενο μέσο όρο των τιμών συναλλαγών και συνολικό όγκο των πιο πρόσφατων 15 λεπτών και θα το σώζει σε αρχείο αμέσως.
3. Κάθε λεπτό, στο λεπτό, θα υπολογίζει το Pearson correlation των πιο πρόσφατων 8 μέσων όρων με τα διανύσματα των μέσων όρων από όλα τα κρυπτονομίσματα και θα προσδιορίζουμε με πιο νόμισμα και πια παρελθοντική χρονική στιγμή επιτυγχάνεται η μέγιστη συσχέτιση για κάθε νόμισμα. 

Άρα κάθε λεπτό θα κάνουμε τα παραπάνω 2-3 και σε έκτακτες χρονικές στιγμές το 1.

Για κάθε σύμβολο θα γραφτούν τα αρχεία: 1) συναλλαγές, 2) κινούμενος μέσος όρος 15 λεπτών ανά λεπτό, 3) συντελεστής συσχέτισης και χρονική θέση του μέγιστου. Ο κινούμενος μέσος όρος, ο συντελεστής συσχέτισης και η θέση μέγιστου υπολογίζονται "ζωντανά", κι όχι με ύστερη επεξεργασία (postprocessing).

Θέλουμε το ελάχιστο άθροισμα των καθυστέρησεων (απόλυτων διαφορών) από τους χρόνους αναφοράς. Καθυστέρηση ορίζουμε το χρονικό διάστημα από στιγμή που γράφουμε την πληροφορία μείον τη χρονική στιγμή που λάβαμε τη πληροφορία ή την απόλυτη τιμή της διαφοράς από τη στιγμή που έπρεπε να την αναρτήσουμε (στο λεπτό, κάθε λεπτό).

Επίσης μας ενδιαφέρει να αποφύγουμε την ολίσθιση του χρόνου, δηλαδή τη συσσώρευση των καθυστερήσεων και αν μη προλάβουμε να κάνουμε τους υπολογισμούς για κάποιο λεπτό.

Το πρόγραμμα θα πρέπει να εκτελείται στο user space και όχι στο kernel space του Rasberry Pi. Δε θα γίνουν δεκτά αποτελέσματα από προσομοίωση ή εκτέλεση σε υπολογιστικό σύστημα εκτός από Rasberry-Pi
Παραδώστε:

- Αναφορά 4 σελίδων που να περιέχει:
    a. Αναλυτική περιγραφή του τρόπου υλοποίησης.
    b. Διάγραμμα με την διαφορά των χρόνων (θετικό ή αρνητικό) που εκτελειται μια εγρασία (μετά ή πριν μια προθεσμία) και το ποσοστό του χρόνου που η CPU μένει αδρανής.
    c. Σχόλια και παρατηρήσεις για κώδικα και αποτελέσματα που δείχνουν ότι το πρόγραμμα μας μπορεί να λειτουργήσει για μεγάλα χρονικά διαστήματα (ημέρες, όχι ώρες) και καταγράφει τα δεδομένα χωρίς απώλειες και χωρίς να σταματά αν συμβεί κάτι στο δίκτυο.
- Δείκτη στο νέφος με τον κώδικα του προγράμματός σας και τα αρχεία με τα δεδομένα που συλλέχθηκαν συνεχόμενα για τουλάχιστον 48 ώρες.
- Bonus: Μελετήστε και προτείνεται τρόπους παρουσίασης των αποτελεσμάτων συσχέτισης για να γίνει πρόβλεψη μελλοντικών τιμών. 

Χρησιμοποιείστε την μεθοδολογία producer-consumer για να αναθέσετε τα καθήκοντα σε νήματα που θα περιμένουν για δεδομένα ή θα περιμένουν την έλευση συγκεκριμένου χρόνου για να εκτελέσουν την εργασία καταγραφής ή υπολογισμών.